Un modello di previsione per il mercato immobiliare
RealEstateAI Solutions si propone di ottimizzare la valutazione dei prezzi immobiliari attraverso l'uso di tecniche avanzate di regolarizzazione in modelli di regressione lineare. L'obiettivo è fornire previsioni di prezzo più accurate e affidabili, riducendo il rischio di overfitting e migliorando la capacità di generalizzazione del modello.

Nel settore immobiliare, ottenere stime precise dei prezzi delle proprietà è cruciale per prendere decisioni informate. Tuttavia, i modelli di regressione lineare tradizionali possono soffrire di overfitting, compromettendo l'accuratezza delle previsioni. È necessario esplorare metodi di regolarizzazione efficaci per migliorare le performance predittive e gestire la complessità del modello.

Implementando e confrontando metodi di regolarizzazione come Lasso, Ridge e Elastic Net, RealEstateAI Solutions offrirà un sistema in grado di fornire previsioni di prezzo immobiliari più accurate e stabili. Questo permetterà agli agenti immobiliari e agli investitori di prendere decisioni basate su dati più affidabili, aumentando la loro competitività nel mercato.

Requisiti del Progetto:

Preparazione del Dataset:
Caricamento e preprocessamento dei dati sui prezzi immobiliari.
Gestione dei valori mancanti, codifica delle variabili categoriche e normalizzazione/scalatura dei dati.
Implementazione dei Modelli di Regressione:
Ridge Regression: Implementazione e addestramento del modello con regolarizzazione Ridge.
Lasso Regression: Implementazione e addestramento del modello con regolarizzazione Lasso.
Elastic Net Regression: Implementazione e addestramento del modello con regolarizzazione Elastic Net.
Valutazione delle Performance:
Utilizzo di tecniche di validazione incrociata.
Calcolo del Mean Squared Error (MSE) per ciascun modello.
Confronto della complessità dei modelli valutando il numero di coefficienti non nulli.
Analisi e confronto dei risultati dei vari metodi di regolarizzazione.
Visualizzazione dei Risultati:
Creazione di grafici per visualizzare e confrontare le performance dei modelli.
Visualizzazione della distribuzione dei residui per valutare l'adeguatezza del modello.
Visualizzazione dell'andamento dei coefficienti dei modelli rispetto ai parametri di regolarizzazione.
Il progetto deve includere il codice sorgente completo, con commenti dettagliati che spiegano i vari passaggi, le scelte fatte e i risultati ottenuti, per garantire trasparenza e replicabilità del lavoro.

Il dataset
Il dataset è  dal seguente dataset: https://www.kaggle.com/datasets/yasserh/housing-prices-dataset) ed è composto da:

Price: il prezzo, il target da prevedere

Area: superficie dell’immobile
Bedrooms: numero di camere da letto
Bathrooms: numero di bagni
Stories: numero di piani
Mainroad: vale 1 se l’immobile affaccia su una strada principale, 0 altrimenti
guestroom: vale 1 se l’immobile ha una stanza degli ospiti, 0 altrimenti
basement: vale 1 se l’immobile ha un seminterrato, 0 altrimenti
hotwaterheating: vale 1 se l’immobile ha una caldaia, 0 altrimenti
airconditioning: vale 1 se l’immobile ha l’aria condizionata, 0 altrimenti
parking: numero di parcheggi
prefarea: vale 1 se l’immobile è in una zona prestigiosa, 0 altrimenti
Furnishingstatus: vale 0 se l’immobile non è arredato, 1 se è parzialmente arredato, 2 se è completamente arredato